# Labb 1 - HTML & CSS

**Innan ni börjar med labben, se till att ni läst igenom de [allmänna labbinstruktionerna][1] som finns för kursen.**

## Om labben

Labb 1 består av en uppgift att strukturera ett givet innehåll på ett semantiskt betydelsefullt sätt och sedan formattera innehållet med hjälp av CSS:

## Kunskapsmål

- grundläggande struktur hos HTML: taggar och attribut
- grundläggande struktur hos CSS: selektorer, deklarationer, egenskaper och värden
- hur struktur av innehåll samspelar med hur innehåll kan formatteras
- boxmodellen

## Redovisning

Ni redovisar till er labbhandledare via e-post genom att 

1. skicka in länk till publicerad HTML-sida som använder CSS samt
2. skickar in den korta rapporten

## Uppgift

Labben består av tre deluppgifter

1. HTML
2. CSS
3. Rapport

Dessa deluppgifter beskrivs nedan.

### HTML

Deluppgift 1 går ut på att lägga till HTML-taggar till en [given text][2] och sedan ordna formattering och layout med hjälp av CSS. Bilderna i [denna katalog]() ska också finnas med på ett snyggt och passande sätt på sidan.

Den markup som ni lägger till texten till ska vara semantiskt och strukturellt genomtänkt, gjord för att kunna fungera bra tillsammans med en CSS stylesheet.

#### Basnivå för HTML

- sidan ska validera som HTML5
- Använd minst följande taggar: article, div, nav, ol, ul, li, table, tr, td, img, p, header
- Följ kod-rekommendationer för HTML5 - använd rätt element för olika strukturella element.
- Man ska kunna navigera till de olika rubrikerna
- Det ska finnas olika rubriknivåer.
- Genomtänkta namn på klasser och id:n

### CSS

Deluppgift 2 går ut på att skapa och länka till en CSS som definierar utseende för HTML-sidan ni strukturerat i uppgift 1.

### Följande krav gäller för G
* Texten ska ligga i en kolumn som är centrerad och har en begränsad bredd.
* Sidan ska ha en bakgrundsbild (via CSS).
* Kolumnen med text ska ha en enfärgad bakgrund.
* Olika typsnitt ska användas till rubriker och brödtext
* Navigationen ska vara en lista utan synliga punkter.
* minst följande egenskaper ska användas: display, float, width


### Följande krav gäller för G+

- Bra struktur på CSS-filen - layout och utseende i olika delar av filen.
- Sidan ska använda responsive design

## Deluppgift: Rapport

Rapport som kort förklarar strukturen på dokumentet - Varför valde du strukturen? Hur valde du att strukturera dina klasser och id:n?

### Följande krav gäller för G

- Argument för att använda en div istället för t.ex. article eller nav.
- Motivering av val av era klasser och id:n (varför just dem?).
- Ge exempel på bra tillfällen att använda en klass.
- Ge exempel på bra tillfällen att använda ett id.

### Följande krav gäller för G+
- Ge exempel med förklaring på hur dålig HTML-struktur kan ställa till problem vid användning av CSS.

[1]:	page?id=labbar
[2]:	http://www.ida.liu.se/~729G26/labbmaterial/labb1.txt
